 

Observationes grammaticae quaedam in Caesarem.

 

Legenti mihi cum discipulis hocce anno Caesaris commentarios jam primis capitibus
permulti occurrerunt loci, quibus Caesar a legibus, quas nostrae memoriae grammatici consti-
tuerunt atque circumscripserant, et ab usitato genere dicendi secedere videtur. Quare omnes
hujusmodi locos colligere, digerere, percensere mihi proposui, ut certi aliquid discipulis eum
de genere dicendi tum de legibus· grammaticis Caesarianis in commentariis interpretandis tradere

possem. Ex quo labore eo majores fructus capere mihi videbar, quod in tradenda arte gram-
matica ubique ad auctorem, qui in manibus erat discipulis, recurrere potui. Cum autem eos
grammaticae paragraphos docerem, qui ut sunt ad intelligendum difficillimi ita discipulorum
ingenium intellectumque maxime excitant atque acuunt, paragraphos dieo, qui agunt de pronomine
reflexivo et de modo conjunctivo, maximam praebebant difficultatem ii loci Caesariani, qui cum
notis legibus grammaticis non congruunt. Quare eos locos imprimis aggressus sum et percensui.
Sed observationes, quas hac occasione data institueram, diu et fortasse semper in scrinio abditae
mansissent, nisi mihi hujus programmatis paginae liberalissime concessae essent. Si quid, quod
parvum esse scic, eos, qui commentarios Caesaris interpretantur, adjuvero, mihi satis fecisse
videbor. Haec praefatus jam ad rem ipsam accedo.

§l-

Ac primo quidem loco de pronomine reflexivo agere mihi est in animo. Summa lex de
usu pronominis reflexivi a doctissimis atque illustrissimis viris constituta atque enucleata his fere
verbis continetur:

Pronomen reflexivum significat objectum, quocunque casu obliquo continetur, quacunque cum
praepositione construitur, si vis effectusque verbi refertur ad subjectum ejusdem enuntiati, si
subjectum atque objectum verbi sunt una eademque sive persona sive res. Porro etiam in
enuntiatis obliquis pronomen refiexivum exhibet objectum non solum, si illud spectat ad ejusdem
enuntiati subjeetum, sed etiam, si refertur ad subjectum ejus enuntiati, a quo pendet enuntiatum
obliquum, si enuntiatum obliquum ex animo, de sententia, ex voluntate, ex cogitatione, ex consilio
subjecti sententiae primariae promitur. Ea enim enuntiata tam arta tamque continua congluti-
natione inter se cohaerent, ut subjectum enuntiati primarii quodammodo sit subjectum etiam
enuntiati secundarii, etiamsi non grammaticum sed logicum tamen, vel potius causa efficiens, ut
subjectum enuntiati secundarii quasi instrumentum quoddam subjecti enuntiati primarii videatur
esse. Itemque pronomen reflexivum „suum“ eadem ratione usurpatur, si rem possessionemque
indicat subjecti ejusdem enuntiati, aut in enuntiatis obliquis, si refertur ad subjectum enuntiati, a
quo pendet enuntiatum obliquum ita, ut supra demonstravimus. sin vero objectum aliam, atque
de qua supra sermo fuit, personam vel rem indicat, hoc objectum non pronomine reflexivo sed
pronomine demonstrativo „is“ significatur, itemque res possessioque alius personae continetur

1

