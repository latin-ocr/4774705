8

 

w«.

effectum quam consilium respicit, conjunctioni, ,ut“ vim consecutivam attribuit, quod etiam in
ultimum locum (b. c. 111, 75, 2) cadere mihi quidem persuasum est3 Caesar magis de re
effecta, se hoc instituto Pompejum decepisse, quam de consilio suo, ut Pompejum deciperet,
in scribendo cogitavit, praesertim cum postea rem gestam perscripserit. Jam vero inter omnes
constat persaepe enuntiata consecutiva non ex animo sentientis vel dicentis proferri, sed esse
enuntiata paene absoluta, ut pronomen „is“ in iis recte ponatur. Quod b. g. ΙΙ, 14, 5. „Pro
his Divitiacus facit verba: .. . petere non solum Bellovacos sed etiam pro his Aeduos, ut sua
clementia ac mansuetudine in eos (Bellovacos) utatur“, Caesar „in eos“ posuit, legem gramma-
ticam salvam esse, manifestum est3 nam etiamsi Bellovaci petunt, Aedui tamen Divitiaco ante
oculos petentes observantur, ut ei sint Bellovaci remotiores personae.

Sed alii quoque loci bic considerandi sunt:

b. g. I, 14, 3. Quodsi veteris contumeliae oblivisci vellet, num etiam recentium injuriarum,
quod eo (Caesare) invito iter per provinciam temptassent, . . . memoriam deponere posse‘?

b. g. 1, 37, 1. legati ab Aeduis et ab Treveris veniebant: Aedui questum, quod
Harudes, qui nuper in Galliam transportati essent, fines eorum (Aeduorum) popularentur.

b. g. I, 47, 1. Biduo post Ariovistus ad Caesarem legatos mittit: Velle se de his rebus,
quae inter eos (inter Ariovistum et Caesarem) agi coeptae neque perfectae essent, agere cum eo.

b. g V 27, 2. apud quos Ambiorix ad hunc modum locutus est: Sese pro Caesaris
in se (Ambiorigem) beneficiis plurimum ei confiteri debere, quod eJus (Caesaris) stipendio libe-
ratus esset, quod Aduatueis finitimis suis pendere consuesset, quodque ei (Ambiorigi) et filius et
fratris filius ab Caesare remissi essent.

b. c. Ι, 35, 4. Legati Massilienses renuntiant: Principes vero esse earum partium Cn.
Pompejum et C. Caesarem, patronos civitatis3 quorum alter agros Volcarum Arecomicorum et
Helvetiorum publice iis (Massiliensibus) concesserit (Caesar), alter . . . auxerit.

b. c. 111, 30, 5. . (Pompejus) suos omnes in castris continuit ignesque fieri prohibuit,
quo occultior esset ejus (Pompeji) adventus.

Accuratius hos locos contemplantes effugere non potest, in bis enuntiatis relativis vel
causalibus res re vera gestas narrari. Sunt hi loci contrarii iis, quos supra enumeravimus,
quibus pronomen reflexivum usurpatur, quamquam modus indicativus positus est. Ut illic Caesar
aut persona, quae rem narrat, significare voluit pronomine reflexivo, rem narrari ex animo suo,
et modo indicativo, rem re vera ita sese habere, sic e contrario his locis modo conjunctivo in-
dicatur, rem proferri ex animo ejus, qui narrat, et pronomine demonstrativo rem ita re vera
esse factam. Duos parietes, ut ita dicam, auctor de eadem fidelia dealbat. Supersunt praeterea
tres loci, quibus ultra leges grammaticas Caesar pronomine demonstrativo usus esse videtur.

b. g. II, 1. Caesar litteris Labieni certior fiebat omnes Belgas contra populum Romanum
conjurare. ‚,Conjurandi has esse causas: primum quod vererentur (Belgae), ne omni pacata
Gallia ad eos exercitus noster adduceretur. . .“

b. c. Ι, 2, 3. M. Calidius in eam orationem ingressus est: timere Caesarem ereptis ab
eo (Caesare) duabus legionibus, ne ad ejus (Caesaris) periculum reservare et retinere eas ad
urbem Pompejus videretur.

Quis non intelligit, in his duobus enuntiatis Caesarem referre non ex suo, non ex Belgarum
animo, sed ex Labieni, ex Oalidii? Ut superioribus locis persona efficiens praevaluit, sic in
his duobus enuntiatis persona, quae rem narrat. Item hoc loco:

b. g. VH, l, 6. Imprimis rationem esse habendam dicunt (Galli), priusquam eorum
(Gallorum) clandestina consilia efferantur, ut Caesar ab exercitu intercludatur.

Caesar pronomen demonstrativum posuit, quod magis nuntios quam Gallos ante oculos
habet3 sed quod hic pronomen, ,eorum“ ctiam ad eos, „qui belli initium faciant et sui capitis
periculo Galliam in libertatem vindicent“‚ referri potest, hunc locum missum facio.

Denique liceat mihi paucos afferre locos, quibus comprobetur, pronomen „ipse“ non in
universum pro pronomine reflexivo aut demonstrativo collocari posse, ita ut semper recte usur-

