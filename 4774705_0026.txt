19

 

4.
De ablativorum absolutorum, :ui dicuntur, usu apud Caesarem.

Si actio verbi finiti, quod vocant, participio verbi cujusdam planius describitur, si explanatur participio,
quo modo, quibus conditionibus, quo tempore res geratur, et hoc cum participio subjectum quoque est
conjunctum, et subjectum et participium casu ablativo exhibentur, quod is casus significat modum, tempus,
quo aliquid fit. Quos ablativos grammatici, quod sunt a verbo finito absoluti neque ab eo
pendent, absolutos vocant. Gujusmodi igitur sit horum casuum absolutorum usus apud Caesarem,
jam disquiramus. Ac primum quidem semper memoria tenere dehemus, id quod grammatici non-
nunquam obliti esse videntur, ablativos absolutos arte cum enuntiato, cujus sunt particulae,
conjunctos esse neque per se enuntiatum omnibus numeris absolutum atque perfectum efficere3
ablativi absoluti pro adverbiis quodammodo positi sunt et adverbiorum vicibus funguntur. Quod
facile libenterque mihi concedes, si animadverteris, ea, quae participio addita sunt, et ipsum
subjectum omnia praecepta de pronomine reflexivo servare, si hoc refertur ad subjectum ejusdem
aut illius enuntiati, a quo pendet enuntiatum, quo ablativi absoluti continentur, id quod Jam
supra monui. Duo tantum exempla afferam:

b. g. I, 53, 7. Is (G. Valerius Procillus) se praesente de se ter sortibus consultum dicebat.

b. g. I, 47, 6. . . . exercitu suo praesente exclamavit (Ariovistus).

Hocelucet quoque ex eo, quod saepe Caesar subjectum verbi finiti ablativis absolutis interposuit:

b. g. VI, 9, 8. Cognita Caesar causa reperit ab Suevis¹auxilia missa esse. Cf. b. g. II, 11,
23 H, 32, 33 b. c. ΠΙ, 62, 1.

b. g. I, 44, 10. Debere se (Ariovistum) suspicari simulata Caesarem amicitia, quod
exercitum in Gallia habeat, sui opprimendi causa habere.

Quibus pro veris acceptis efficitur quoque, ablativos absolutos non esse interpunctione a
verbo finito dirimendos3 sed hoc tanquam praetereuntes adnotavimus. Jam proferamus exempla
ablativorum absolutorum quaedam, quibus tempus significatur:

b. g. IV, 12, 2. nihil timentibus nostris .... impetu celeriter facto nostros
perturbaverunt, rursus resistentibus consuetudine sua ad pedes desiluerunt.

b. g. I, 45, 2. . .. Ariovistum se consule cupidissime populi Romani amicitiam appe-
tivisse. Quae exempla quum passim obia sint, alia enumerare supersedeo.

Modus, ratio, qua res geritur, in his exemplis exhibetur: VH, 58, 8 . . . . secundo flumine.
VH, f60, 3: adverso flumine. Cf. b. c. III, 30, 43 b. g. Ι, 8, 2: se invito b. g. VII 82, 4:
re in ecta.

Nonnunquam ablativi absoluti etiam ablativi instrumenti vel causae vicibus fungi videntur:

b. g. III, 14, 1 ubi intellexit frustra tantum laborem sumi, neque hostium fugam
captis oppidis reprimi . . . . — Et in eodem capite 6: His (falcibus) cum funes ..... adductique
crant, navigio remis incitato praerumpebantur.

VII, 10, Ι. . . . ne ab re frumentaria duris subvectionibus laboraret.. .

Quod notum est, participia linguae latinae in nostro sermone aut praepositionibus cum
substantivis aut conjunctionibus sive temporalibus sive causalibus sive concessivis reddi solere,
eam disquisitionem missam facio, et pauca tantum exempla Caesariana proferam, quae ita com-
parata sunt, ut praedicatum ablativorum absol. non sit participium perf. aut praes. sed adjec-
tivum aut substantivum.

’ b. g. II, 9, 2. secundiore equitum proelio nostris Caesar suos in castra reduxit.

V, 52, l. . . . omnibus suis incolumibus copiis eodem die ad Ciceronem pervenit.

vll, 17, 2. alteri non magnis facultatibus celeriter, quod habuerunt,
consumpserunt.

VII, 62, 6 incerto etiam nunc exitu victoriae

b. c. 1, 50, 3, atque erat difficile eodem tempore rapidissimo flumine opera
perficere et tela vitare.

